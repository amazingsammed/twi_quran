78  done
1.	Allah, Ɔdomfoͻ, Mmͻborͻhunufoͻ no din mu.
2.	Ɛdeεbεn ho na wͻbisa-bisa wͻn ho no?
3.	Ɛfa kaseε-bͻ kεseε no ho,
4.	Ɛno a wͻbͻ wͻn ho abira wͻ ho no.
5.	Ɛwͻm, εnnkyε biara wͻbεba abεhunu.
6.	Afei, bio εnnkyε biara wͻbεba abεhunu.
7.	Ana Yεnnyεε asaase no mpa,
8.	Ɛne mmepͻ no mmobͻmu?
9.	Na Yεabͻ mo mmienu mmienu,
10.	Na Yεayε mo nna ama ahomegyeε,
11.	Na Yεayε anadwo te sε nkatasoͻ,
12.	Na Yεayε adekyeε ama akͻn-homabͻ.
13.	Na Yεasi εsoro ahoroͻ nson a εyε den wͻ mo so;
14.	Na Yεayε awia no kanea a εhyerεn.
15.	Na Yεdwiri firi mmurunkum a εsosͻ no mu, nsuo a ehwie gu yͻͻ,
16.	Ama Yεnam so ayiyi aba ne afifideε apuiepuie.
17.	Ɛne aturo ahoroͻ a anyini kuhaa.
18.     Esi pi sε, Atemmuo Da no wͻ berε awͻahyε ato hͻ
19.	Ɛdanoa wͻbεhyεn totrobεnto no; na mobεba sε εdͻm a εdͻm di akyire.
20.	Na wͻbεbue εsoro no, na abεyε aboboͻ nkoaa.
21.	Na wͻbεma mmepͻ no anante na abεyε te sε aniso-yeraeε adeε.
22.	Esi pi sε, Amanehunu-Gya no adεm,
23.	Ɛbεyε tenabea ama adͻnyͻfoͻ no,
24.	A wͻbεtena hͻ mmerε santene mu.
25.	Wͻnnka nwunu-nwunu anaa anomdeε biara nnhwε,
26.	Gyesε nsuo a εrehuru hyee-hyeehye anaasε asukͻkyeaa yurukukuo.
27.	Ɛyε akatua a εfata.
28.	Esi pi sε na wͻnnsuro nkontabuo no,
29.	Na wͻpoo Yεn Nsεnkyerεnneε ahoroͻ no koraa.
30.	Na Yεatwerε biribiara wͻ Nwoma bi mu.
31.	‘Enti monsͻ asotwe no nhwε: Yεn-nto biribiara mu mma mo ka ateeteε.’
32.	Esi pi sε, nkunimdie wͻ hͻ ma ateneneefoͻ no:
33.	Aturo a wͻagye ho ban ne bobe-mma,
34.	Ɛne mmabaawa mmaabun a wͻn mfie yε pε,
35.	Ɛne nkuruwa a ayε ma abu soͻ.
36.	Wͻnnte kasa-hunu wͻ mu anaa nkontompo biara:
37.	Akatua a efiri w’Awurade hͻ -akyεdeε bi a wͻde toto won nnwuma ho
38.	Ɛsoro ahoroͻ neasaase Awurade, εne deε εwͻ ne mmienu ntεm no, Ɔdom-foͻ no. Wͻnni ho kwan sε wͻkasa kyerε No.
39.	Ɛda no a Honhom no ne soro-abͻfoͻ no bεgyina wͻ santene mu no, wͻnnkasa, gyesε obi a Ɔdomfoͻ Nyankopon bεma no kwan, na deε εtene nkoaa na ͻbεka no.
40.	Saa da no si pi sε εbεba. Enti obi a ͻpε no, ma ͻnhwehwε kwan nkͻ n'Awurade hͻ.
41.	Nokorε, Yεabͻ mo kͻkͻ afa asotwe a εbεn no ho; εda no a onipa bεhunu deε ne nsa de adi n’anim kan no, na otiafoͻ no bεka sε, ‘Ɛkaa me nko na anka meyε mfuturo kεkε!’

79  done

1.	Allah, Ɔdomfoͻ Mmͻborͻhunufoͻ no din mu.
2.	Meka nkurͻfoͻ a wͻwura aseε, na wͻtwe adeε ase na wͻtwetwe a wͻn botaeε ne sε εbεmmem.
3.	Na Meka nkurͻfoͻ a wͻkͻ ntεmtεm fa amantam mu,
4.	Na Meka nkurͻfoͻ a wͻtu kwan tenten ahoͻhare mu fa εpo akεseε so,
5.	Na Meka nkurͻfoͻ a wͻne wͻn ho di asie hwehwε nnisoͻ,
6.	Na Meka nkurͻfoͻ a wͻyε ntotoeε na wͻyͻ wͻn nnwuma yie,
7.	Wei bεsi εda no a asaase a εwosoͻ no bεwosoͻ no,
8.	Na awosoͻ a εtͻ so mmienu bεdi n’akyi.
9.	Saa da no akoma bεwoso,
10.	Na wͻn ani bεsisi ase -
11.	Wͻka sε, ‘So wͻbεsan de yεn akͻ yεn kane tebea no mu ampa?
12.	‘Ɛdeεbεn! berε a yεayε nkasεε a aporͻ mpo no?’
13.	Wͻka sε, ‘Ɛnneε, εno bεyε brεguo nsankyire.’
14.	Ɛbεyε nteamu baako pε,
15.	Na hwε! wͻnom nyinaa bεfiri mu aba petee mu.
16.	Ana Mose abakͻsεm no aduru wo hͻ?
17.	Berε a n’Awurade frεε no wͻ Bͻn-hwa kronkron Tuwaa hͻ, kaa sε,
18.	“Kͻ Farao hͻ; wate atua.
19.	“Na ka kyerε no sε, ‘Ana wobεpε sε wonya ahoteε?
20.	‘Na mεkyerε wo kwan akͻ w’Awurade hͻ ama wasuro No.’”
21.	Enti ͻkyerεε no Nsεnkyerεnneε kεseε no,
22.	Nanso ͻpoo no na ͻyεε asobrakyeε.
23.	Afei ͻdanee ne ho firii Mose ho bͻͻ mmͻden tiaa no.
24.	Na ͻboaboaa ne nkurofoo ano na ͻka too dwa,
25.	Na ͻkaa sε, ‘Mene mo Awurade, Ɔsorosoroni no.’
26.	Enti Allah sͻͻ ne mu maa no Daankwamma asotwe ne seisei wiase deε no.
27.	Emu na adesua a esi pie wͻ ma nea ͻsuro.
28.	Ana mo mmͻeε na εyε den paa anaasε εsoro no a Wasi no?
29.	Wama ne soro-kͻ so tententen na Ɔwiee no pε-yͻ.
30.	Na Wayε n’anadwo no esum a εkata adeε soͻ, na Ɔyi n’anͻpa firi mu;
31.	Ɛne asaase no ka ho, na Waterεterε mu.
32.	Ɔyi ne nsuo firi mu, ne ne nwura adidibea,
33.	Na mmepͻ no, Ɔtintimii wͻn den-denden.
34.	Wei nyinaa yε ahiadeε ma mo ne mo ntͻte-mmoa.
35.	Nanso berε a atowerεnkyεm kεseε no bεba no,
36.	Ɛda no a onipa bεkaekae deε ͻdii ho aperedie nyinaa no,
37.	Na Amanehunu-Gya no bεda adi ama nea ͻhunu.
38.	Ɛnneε, obi a ͻte atua no,
39.	Na ͻsam yi ewiase asetena yi deε,
40.	Amanehunu-Gya no, esi pi sε, εbεyε ne fie.
41.	Nanso obi a ͻsuro sε ͻbεgyina n’Awurade anim, na ͻbεkame ne kra afiri akͻnnͻ bͻne ho no deε,
42.	Esi pi sε, Aheman Turo no na εbεyε ne fie.
43.	Wͻbisa wo fa Dͻnhwere no ho sε, ‘Berε bεn na εbεba?’
44.	Nanso εdeεn na wowͻ yͻ wͻ ne nkaekae ho?
45.	Ɛho nimdiε a εtwa toͻ no da w’Awurade no so.
46.	Woyε Ɔkͻkͻbͻni de ma obi a ͻsuro nkoaa.
47.	Ɛda no a wͻbεhunu no, wobεte nka te sε deε wͻanntena ewiase mu gyesε emu anwummerε anaasε n’anͻpa bi.


80 done


1.	Allah, Ɔdomfoͻ, Mmͻborͻhunufoͻ no din mu.
2.      Ɔmunae na ͻdanee ne ho kͻͻ nkyεn,
3.      Efirisε onifurani no baa ne hͻ.
4.	Na εdeεn na εbεma wahunu sε ebia ͻrehwehwε sε ͻbεte ne ho,
5.	Anaasε ͻbεyε ahwεyie na Nkaekaeε no ayε no mfasoͻ?
6.	Na nea ͻyε ntεn na ͻmmu hwee no.
7.	Ɔno na wo ma no otie,
8.	Nanso sε ͻbεnya ahoteε no nnyε asodie a εda wo soͻ.
9.	Mmom nea ͻde ahoͻhare ba wo hͻ no,
10.	Na ͻsuro Nyankopon no,
11.	Na wo deε wabu w’ani agu ne so.
12.	Dabi, esi pi sε, εyε Nkaekaeε -
13.	Enti ma nea ͻpε nyε ho ahwεyie -
14.	Ɛwo animuonyam nwoma tεterεε so.
15.	Wͻakrͻn no, ate ho,
16.	Wͻ atwerεfoͻ nsa mu.
17.	Wͻnom a woyε animuonyamfoͻ, ateneneefoͻ.
18.	Ɔsεeε nka onipa no! sεdeε wayε boniayεfoͻ nti!
19.	Ɛdeεn mu na Ɔbͻͻ no firiiε?
20.	Firi awoͻ-nsuo ko mu! Ɔbͻͻ no na Ɔhyεε no agyinaeε su;
21.	Afei Ɔyεε kwan no mmerε maa no,
22.	Afei Ɔma no wu na Wama no damena;
23.	Afei, berε a Ɔpε no, Ɔbεnyane no bio.
24.	Dabi! ͻnnya nnyͻͻ deε Ɔhyεε no sε ͻnyͻ no.
25.	Enti ma onipa nhwε n’aduane
26.	Sεdeε Yεsi hwie nsuo mmusoͻ,
27.	Afei Yεpae asaase no mu - pae no yie
28.	Afei Yεma aba nyini wͻ mu,
29.	Ɛne bobe ne nnuadewa,
30.	Ɛne ‘zεituun’ ngo dua ne nkyiresua-mma dua.
31.	Ɛne aturo a wͻagye ho ban a wͻadua ama emu api,
32.	Ɛne nnuaba ne nhahan momono.
33.	Eyε mo ahiadeε ne mo ntͻte-mmoa ahiadeε.
34.	Na berε a nteamu a esi aso no bεba no,
35.     Saa da no na onipa bεdwane afiri ne nua ho,
36.	Ɛne ne maame ne ne papa ho,
37.	Ɛne ne yere ne ne mma-mmarima ho,
38.	Wͻn mu onipa biara, saa da no, bεnya nsεm dodo a εmma no nnya ate-mu nnhwε afoforo.
39.	Saa da no, anim binom bεhyerεn,
40.	Asere, Anigyeε mu!
41.	Na anim binom nso, saa da no, bεnya mfuturo wͻ so,
42.	Esum bεkata wͻn so.
43.	Wͻnom ne nkurͻfoͻ a wͻtiaaeε na wͻyε atirimuͻdenfoͻ no.

81  done

1.	Allah, Ɔdomfoͻ, Mmͻborͻhunufoͻ no din mu.
2.	Berε a wͻbεdura awia no ho,
3.	Ɛne berε a nsoroma bεsie no,
4.	Ɛne berε a wͻbεma mmepͻ ananteε no,
5.	Ɛne berε a wͻbεgya yoma abereε a wͻnyem bosome du hͻ no,
6.	Ɛne berε a wͻbεboaboa mmoa-bͻyaafoͻ ano wͻ faako no,
7.	Ɛne berε a wͻbεma εpo-tam ahoroͻ atene abobͻ mu no,
8.	Ɛne berε a wͻde nnipa ahoroͻ bεba faako no,
9.	Ɛne berε a abͻfra-abaayewa a wͻasie no amono no wͻbεbisa εho asεm no,
10.	‘Ɛdeεn bͻne nti na wͻkum no?’
11.	Ɛne berε a nwoma ahoroͻ bεbͻ apete amansan so no,
12.     Ɛne berε a wͻbεma εsoro ada mpan no,
13	Ɛne berε a wͻbεma Egya no ayerε akͻ soro no,
14.	Ɛne berε a wͻde Turo no bεbεn no,
15.	Ɛno na ͻkra biara bεhunu deε ͻde abεdi n’anim no.
16.	Na Mefrε nsaase-tam ahoroͻ a εsen-sεn hͻ na εdwom no adanseε,
17.	Monkͻ so na afei monsie.
18.	Na Mefrε adesaeε berε a εbεsene twa mu no adanseε,
19.	Ɛne ahomakye berε a εhyε aseε home no,
20.	Sε, esi pi sε, wei yε adiyisεm a εbaa Ɔsomafoͻ nimuonyamfoͻ no so,
21.	Tumi-Difoͻ, wͻatintim no wͻ Ahen-nwa Awurade no anim,
22.	Wͻyε sotie ma no, na wayε nokwafoͻ ama asodie no.
23.	Na mo adamfo no mmͻͻ dam.
24.	Na esi pi sε ͻhunuu No wͻ ewiem animuteε mu.
25.	Na ͻnnyε pεpεε wͻ asie-sεm ho.
26.	Nanso wei nnyε Satan a wͻapo no asεm.
27.	Ɛnneε na εhene-fa na morekͻ yi?
28.	Ɛnnyε hwee sε εyε Nkaekaeε ma ewiase nyinaa,
29.	Ɛwͻ hͻ ma mo mu nkurͻfoͻ a wͻpε sε wͻtene,
30.	Na mma mommpε adeε biara gyesε Allah, ewiase nyinaa Awurade no apε ansa.

82 done

1.	Allah, Ɔdomfoͻ, Mmͻborͻhunufoͻ no din mu.
2.	Berε a εsoro mu bεpae no,
3.	Ɛne berε a nsoroma bεpete no,
4.	Ɛne berε awͻbεma nsutene atene afa nsu-ka mu no,
5.	Ɛne berε a wͻbεbuebue adamena so no,
6.	Ɔkra biara bεhunu deε ͻde adi n’anim, εne deε wagya no akyire no.
7.	O onipa, εdeεn na ama wo akokoͻ-duro atia w’Awurade Ɔdεεfoͻ no,
8.	Ɔno a Ɔbͻͻ wo, na afei Ɔwiee wo pε-yͻ no na afei Ɔhyεε wo agyinaeε a εtene no?
9.	Wͻ honam-su biara a Ɔpε mu na Ɔnwonoo woͻ.
10.	Nanso, mopo Atemmuo no.
11.	Nanso ahwεsofoͻ a wͻhwε mo so wͻ hͻ
12.	Atwerεfoͻ animuonyamfoͻ,
13.	A wͻnim deε moyͻ nyinaa.
14.	Nokorε, papayͻfoͻ no bεtena ani-gyeε mu;
15.	Na esi pi sε atirimuͻdenfoͻ no bεwͻ Amanehunu-Gya no mu;
16.	Wͻbεhye wͻn wͻ mu wͻ Atemmu Da;
17.	Na wͻnntumi nnwane mmfiri mu.
18.	Na εdeεn na εbεma wahunu sεdeε Atemmu Da no si teε!
19.	Bio, εdeεn na εbεma wahunu sεdeε Atemmu Da no si teε!
20.	Ɛda no a ͻkra biara nnya tumi bi nnyͻ biribi mma ͻkra bi no! Na ahyεdeε no, saa da no, bεyε Allah dea.


83 done
1.	Allah, Ɔdomfoͻ, Mmͻborͻhunufoͻ no din mu.
2.	Nnome nka nkurͻfoͻ a wͻde adeε nsusuiε a εso teε ma;
3.	Nkurͻfoͻ a sε wͻregye nsusuiε adeε afiri nnipa nkaeε no hͻ a wͻgye no ma;
4.	Na sε wͻde nsusuiε adeε bi rema ebinom anaasε wͻrekari ama wͻn a wͻte so ma no to sini ma wͻn.
5.	Ana saa nkurͻfoͻ yi nnim sε wͻbεnyane wͻn aba nkwa mu bio
6.	Aba εda huuhuuhu no mu,
7.	Ɛda no a adasamma nyinaa bεgyina ewiase nyinaa Awurade no anim no?
8.	Dabida! atirimuͻdenfoͻ no nwoma wͻ Sigygyiin mu.
9.	Na εdeεbεn na εbεma wahunu sεdeε Sigygyiin si teε?
10.	Ɛyε Nwoma bi a wͻatwerε biribiara wͻ mu.
11.	Nnome nka nkurͻfoͻ a wͻpo nokorε no, saa da no,
12.	Nkurͻfoͻ no a wͻpo Atemmu Da no.
13.	Na obiara mmpo, gyesε ͻdebͻneyͻni omumuyͻni biara,
14.	Ɔno a, sε wͻkenkan Yεn Nsεn-kyerεnneε kyerε no a, ͻka sε: ‘Tete adankoma-sεm! ’
15.	Dabi, mmom deε wͻayͻ anya no na adͻre wͻn akoma nkannare.
16.	Dabida, esi pi sε, wͻbεsi wͻn kwan afiri sε wabεhunu wͻn Awurade wͻ saa da no.
17.	Afei, εyε ampa sε, wͻbεhye wͻ Amanehunu-Gya no mu,
18.	Afei, wͻbεka akyerε wan sε, ‘Wei ne deε na mopoͻ no.’
19.	Nanso, esi pi sε ateneneefoͻ no nwoma no wͻ ‘Illiyyiin mu.
20.	Na εdeεn na εbεma wahunu ade korͻ a ‘Illiyyuun yε?
21.	Ɛyε Nwoma bi a wͻatwerε biribiara wo mu.
22.	Wͻnom a Onyankopan asa mu ayi wͻn no bεdi εho adanseε.
23.	Esi pi sε apapayͻfoͻ no bεwa ani-gyeε mu,
24.	Wͻtete abrempͻn nnwa so, a wͻre-hwε.
25.	Wobεhunu anigyeε no nhye-rεnneε wͻ wͻn anim.
26.	Wͻbεma wͻn anomnneε a εho teε na wͻatare ano anom,
27.	Deε wͻde atare ano no bεyε ahwanhwanneε - na wei na ma apεbianyafoͻ no mpere nhwehwε 
28.	Na wͻde Tasniim nsuo na εbεfra mu,
29.	Asuniwa bi a wͻnom a wͻasa mu ayi wͻn no bεnom.
30.	Nkurͻfoͻ a wͻyε amumuyͻfoͻ afͻdifoͻ no, na wͻseresere nkurͻfoͻ a wͻagye adie no;
31.	Na sε wͻretwam wͻ wͻn ho a wͻbͻ wͻn ani kyerε-kyerε wͻn ho.
32.	Na sε wͻsan kͻ wͻn abusuafoͻ hͻ a wͻkͻ no ahomeka mu;
33.	Na berε a wͻhunuu wͻn no, wͻkaa sε, ‘Esi pi sε weinom ne ayerafoͻ no!’
34.	Nanso wͻnnsomaa wͻn sε wͻnyε wͻn so ahwεsofoͻ.
35.	Enti, saa da yi, agyidifoͻ no na wͻbεsere atiafoͻ no,
36.	Wͻtete abrempͻn nnwa so, a wͻre-hwε.
37.	Enti εnnyε atiafoͻ no akatua a εsε wan wͻ adeε a na wͻyͻ no ho ara ne no?

84 done

1.	Allah, Ɔdomfoͻ, Mmͻborͻhunufoͻ no din mu.
2.	Berε a εsoro bεpae ama emu ateε no,
3.	Na εbεyε aso ama n’Awurade - na wei yε nhyε ma no -
4.	Na berε a wͻbεterεterε asaase mu,
5. Na εbεyi deε εwͻ ne mu nyinaa
apuie, na ayε honn no;
6.	Na εbεyε aso ama n’Awurade na wei yε nhyε ma no -
7.	O wo onipa, worepere kͻ w’Awurade hͻ, mpere denden; εnneε esi pi sε wobεkͻ akͻhyia No.
8.	Ɛnneε, nea wͻde ne nwoma a ne ho nsεm wo mu bεma no wͻ ne nsa nifa mu no,
9.	Ɛnnkyε biara ͻbεnya nkontabuo a εyε mmerε,
10.	Na ͻbεsan akͻ ne fiefoͻ hͻ ahurisi-die mu.
11.	Mmom, nea wͻde ne nwoma a ne ho nsεm wͻ mu bεma no n’akyi no,
12.	Ɛnnkyε biara ͻbεfrε ahwehwε ͻsεeε,
13.	Na ͻbεhye wͻ Egya a ayerε huren mu.
14.	Nokorε, wei ansa no, na ͻte nkwa mu anigyeε mu wͻ n’abusuafoͻ mu.
15.	Ɔno deε ͻdwenee sε ͻnnsan nkͻ Nyankopon hͻ.
16.	Dabi, mmom, n’Awurade no hunu no yie paa.
17.	Enti Mefrε anwummerε kanea a εbobͻ n’ani na εhyerεn no adanseε, 
18. Ɛne adesaeε ne deε εdura ho nyinaa,
19.	Ɛne bosome no berε a εyε mua no,
20.	Sε, sε εteε biara, mobεfiri tebea baako mu akͻ foforͻ mu.
21.	Enti εdeεn asεm na εma wͻnnye nnie,
22.	Na sε wͻkenkan Kur’aan no kyerε wͻn a wͻmmͻ wͻn mu ase mmfa wͻn anim mmutu-butu fͻm ahobraseε mu;
23.	Mmom, nkurͻfoͻ a wͻnnye nnie no po nsεm no.
24.	Na Allah nim deε wͻde sie fee wͻ wͻn akoma mu.
25.	Enti fa asotwe yaaya no ho kaseεbͻ ma wͻn.
26. Nanso nkurͻfoͻ a wͻgye die na wͻyͻ
nnwuma pa no deε, wͻbεnya akatua a
εtoͻ nntwa da.


85 done

1.	Allah, Ɔdomfoͻ, Mmͻborͻhunufoͻ no din mu.
2.	Meka εsoro no a εwͻ nsoroma aban-tenten no,
3.	Na Meka Bͻhyε Da no,
4.	Meka ͻdansedifoͻ no, εne nea wͻadi ne ho adanseε no.
5.	Nnome nka Amena Nkurͻfoͻ no 
6.	Egya no a wade akuadeε ahyεm 
7.	Berε a na wͻte ho no,
8.	Na wͻdii deε wͻde yͻͻ agyidifoͻ no ho adanseε.
9.	Na wͻnntan wͻn hwee ho ka sε wͻgye Allah, Ɔtumfoͻ no a Ɔfata ayεyie no di nti,
10.	Nea εsoro ahoroͻ no ne asaase no mu ahennie yε Ne dea no; na Allah yε Ɔdanseni wͻ adeε nyinaa so.
11.	Nkurͻfoͻ a wͻteetee agyidifoͻ mmarima ne agyidifoͻ mmaa no, na afei wͻannya nnuhuu no, esi pi sε deε εwͻ hͻ ma wͻn ne Amanehunu-Gya asotwe no, na ͻhyeε asotwe no wͻ hͻ ma wͻn.
12.	Nanso nkurͻfoͻ a wͻgye die na wͻyͻ nnwuma pa no bεnya Aheman Turo no a nsutene nenam mu no. Ɛno ne nkunimdie kεseε no.
13.	Esi pi sε, w’Awurade nsͻmu ano yε den.
14.	Ɔno ne Nea Ɔhyεε aseε na Ɔsan si mmͻeε no so bio no.
15.	Na Ɔno ne Bͻnefakyεfoͻ paa no a Ɔyε Ɔdͻfoͻ no;
16.	Ahennwa no Wura no, ani-muonyam Wura no;
17.	Nea Ɔyͻ deε Ɔpε nyinaa pεsεε no.
18.	Ana asraafo-dͻm no ho abakͻsεm aba wo hͻ?
19.	Farao ne Samuud dͻm no?
20.	Nanso nkurͻfoͻ a wͻnnye nnie no tͻkͻ nokorε ntiaeε so.
21.	Na Allah atwa wͻn ho ahyia wͻ kwan a wͻnnhunu so.
22.	Mmom, εyε animuonyam Kur’aan.
23.	A εwͻ atwerε-pono a wͻabͻ εho ban yie so.

86 done
1.	Allah, Ɔdomfoͻ, Mmͻborͻhunufoͻ no din mu.
2.	Meka εsoro ne Anͻpa Nsoroma no -
3.	Na εdeεbεn na εbεma wahunu deε Anͻpa Nsoroma no yε?
4.	Ɛno ne nsoroma no a εhyerεn na εwowͻ no -
5.	Ɔkra biara nni hͻ a ͻnni ͻhwεsofoͻ wͻ ne so.
6.	Enti ma onipa nsusu ho sε εdeεn na wͻde bͻͻ no.
7.	Wͻbͻͻ no firii nsuo a epuie punkum mu,
8.	A efiri adi firi asene ne kokoͻ nkasεε no ntεm.
9.	Esi pi sε Ɔwͻ tumi sε Ɔde no san ba nkwa mu bio
10.	Ɛda no a wͻbεbue asie-sεm nyinaa soͻ no.
11.	Ɛnneε, ͻnnya ahoͻden ne ͻboafoͻ biara.
12.	Meka εsoro ahoroͻ no a εsan so (de nsuo) ba no,
13.	Na Meka asaase no a emu bue ma afifideε puiepuie mu no.
14.	Esi pi sε, εyε asεm a wͻabͻ no pͻ pεsεε,
15.	Na εnnyε kasa hunu.
16.	Ampa ara sε, wͻrehyehyε εpͻ-bͻ bi.
17.	Na, Me nso, Merehyehyε nsi-ani pͻ-bͻ bi.
18.	Enti ma atiafoͻ no mmerε. Ei ma wͻn mmerε kumaa bi.


87 done
1.	Allah, Ɔdomfoͻ, Mmͻborͻhunufoͻ no din mu.
2.	Tontom w’Awurade no din, Ɔsoro-soroni no,
3.	Nea Ɔbͻ adeε na Ɔwie no pε-yͻ no,
4.	Ɛne Nea Ɔhyehyε na Ɔkyerε kwan no,
5.	Ɛne Nea Ɔma afifideε puiepuie adidibea no,
6.	Na afei Ɔma no yε tuntum, nwura a aporͻ no.
7.	Yεbεkyerε wo Kur’aan no, na wo werε mmfiri,
8.	Gyesε deε Allah pε. Esi pi sε Ɔnim petee ne deε esie mu.
9.	Na Yεbεma w’ahiadeε biara nya ayε mmerε ama wo.
10.	Enti kͻ so kaekae won; esi pi sε nkaekaeε ho wͻ mfasoͻ.
11.	Obi a ͻsuro no εnnkyε biara ͻbεyε ahwεyie;
12.	Nanso ti-bͻnefoͻ no bεdane ne nkyεm akͻ,
13.	Nea εfata no ne sε ͻbεkͻ Egya kεseε no mu.
14.	Afei, ͻno a ͻnnwu wͻ mu, ͻno nso a ͻnnya nkwa.
15.	Nokorε ni, obi a ͻbεte ne ho no, ͻno na ͻnya nkͻsoͻ kann no.
16.	Na ͻkaekae n’Awurade din na ͻyͻ Asͻre no.
17. Nanso mopene ewiase asetena yi
mmom,
18.	Wͻ aberε a Daankwamma no na εyε paa na εka hͻ.
19.	Ɛyε nokorε sε wei ara na wokyerε-kyerεε no wͻ Nsεmpa a edii kan no mu -
20.	Abraham ne Mose Nsεmpa no.

88 done
1.	Allah, Ɔdomfoͻ, Mmͻborͻhunufoͻ no din mu.
2.	Ana atowerεnkyεm a εbunkam soͻ no ho amanebͻ aba wo hͻ?
3.	Anim binom bεsi ase saa da no;
4.	Wͻyͻ adwuma-den, wͻbrε.
5.	Wͻbεwura Egya a εrehyeε mu;
6.	Na wͻbεma wͻanom afiri nsuniwa a εrehuru mu;
7.	Wͻnnya aduane biara gyesε nhahan a awoͻ, εnwono, na εyε nkasεε-nkasεε, 
8.      Ɛno a εmma kεseε, εno nso a εnnwo-dwo εkͻm ano.
9.	Na anim binom nso bεkyerε anigyeε saa da no,
10.	Wͻn ani bεgye wͻn nnwuma ho,
11.	Wͻ Turo a εkrͻn no mu,
12.	Wonnte kasa hunu biara wͻ mu;
13.	Emu na nsuniwa a εde mmirika wͻ,
14.	Emu na abrempͻn nnwa a εkrͻn wͻ,
15.	Ɛne nkuruwa a wͻde asisi yie,
16.	Ɛne ntoma mmoto-mmoto a wͻa-hyehyε no fεεfεεfε,
17.	Ɛne ntoma-kεtε a wͻaterεterε mu sεdeε εsε.
18.	Ana wͻnnhwε yoma, sεdeε wͻabͻ no?
19.	Ɛne εsoro nso, sεdeε wͻasi ama soͻ?
20.	Ɛne mmepͻ nso, sεdeε aseε ațintim?
21.	Ɛne asaase nso, sεdeε wͻaterεterε mu?
22.	Enti tu fo, εfirisε woyε fotufoͻ ampa;
23.	Wonnyε wͻn so ͻhwεsofoͻ.
24.	Nanso nea ͻbεdane ne ho akͻ na watia no,
25.	Allah de asotwe kεseε paa no na εbεtwe n’aso.
26.	Esi pi sε, Yεn nkyεn na wͻn nsankyire wͻ,
27.	Afei, esi pi sε, Yεn na εwͻ hͻ ma Yεn sε Yεfrε wͻn ma wͻbu wͻn nkonta.



89 done
1.	Allah, Ɔdomfoͻ, Mmͻborͻhunufoͻ no din mu.
2.	Meka Ahomakye no,
3.	Ɛne Anadwo Du no,
4.	Ɛne deε wͻkyε mu pε a εyε yie, ne deε εnnyε yie no,
5.	Ɛne anadwo no berε a εtwe kͻ n’awieε no,
6.	Enti adansedie a εyε den nni mu mma obi a ͻwͻ nteaseε?
7.	Ana wonnhunuu sεdeε w’Awurade ne ‘Aad-foͻ si diiε 
8.	Iram abusua no, wͻnom a wͻwͻ adan atenten no,
9.	Adan te sε wͻn deε no, na wͻnnsii bi nnii kan wͻ nsaase no mu,
10.	Ɛne Samuud a na wͻtu mmotan mu wͻ bͻnhwa no mu,
11.	Ɛne Farao, nsraban a wͻabobͻm wura no?
12.	Wͻnom a wͻyͻͻ amumuyͻ wͻ nsaase mu no.
13.	Na wͻyͻͻ basabasayͻ pii wͻ mu no.
14.	Afei w’Awurade no maa asotwe abaa bͻͻ wͻn so.
15.	Esi pi sε, w’Awurade no gu so wεn,
16.	Onipa deε, sε n’Awurade sͻ no hwε na Ɔma no animuonyam na Ɔde adom ahoroͻ ma no a, ͻka sε, ‘M’Awurade ahyε me animuonyam.’
17.	Nanso sε Ɔsͻ no hwε na Ɔma n’akͻnhomabͻdeε nya mu yε den ma no a, ͻka sε, ‘M’Awurade agu m’anim ase.’
18.	Dabi, mmom monnhyε agyanka animuonyam,
19.	Na monnkamfo nnkyerε mo ho mo ho sε wͻma ahiafoͻ aduane.
20.	Na modi nnipa foforo adedie pasapasa,
21.	Na modͻ ahonyadeε, ͻdͻ a εboro soͻ.
22.	Dabida, berε a wͻbεsi asaase no ama no ayam fekͻͻ no;
23.	Na w’Awurade bεbanasoro-abͻfoͻ no bεto santene a santene no bi da bi akyi no;
24.	Na wͻde Amanehunu-Gya bεba ama no abεn saa da no; saa da no, na onipa bεkae, nanso mfasoͻ bεn na nkaekaeε no bεyε ama no?
25.	Ɔbεka sε, ‘O mennue, sε anka, meyͻͻ nnwuma papa bi too hͻ maa me nkwa a εwo hayi a!'
26.	Enti saa da no obiara nni hͻ a ͻbεtumi atwe aso te sε N’asotwe no,
27.	Na obiara nni hͻ a ͻbεtumi akyekyere te sε Ne nkyekyereε;
28.	Na wo, O ͻkra a wowͻ asomdwoeε mu!
29.	San kͻ w’Awurade hͻ berε a wani agye Ne ho na Ɔno nso ani agye wo ho.
30.	Enti hyεne mu ka Me nkoa a Masa mu ayi wͻn no ho,
31.	Na hyεne Me Turo no mu.

90 done
1.	Allah, Ɔdomfoͻ, Mmͻborͻhunufoͻ no din mu.
2.	Mede saa kuropͻn yi di nse yereke-tee-
3.	Na saa kuropͻn yi mu na woteε -
4.	Na Mede ͻwofoͻ ne deε ͻwooeε no di nse,
5.	Esi pi sε, Yεbͻͻ onipa sε ͻmεhyia ahokyerε.
6.	Ana ͻdwene sε obiara nni ne so tumi?
7.	Ɔka sε, ‘Masεe agyapadeε dodo paa.’
8.	Ana ͻdwene sε obiara nnhu no?
9.	Ana εnnyε Yεn na Yεama no ani mmienu,
10.	Ɛne tεkrεma ne ano-fafa mmienu?
11.	Na Yεkyerεε no animuonyam kwan mmienu a εforo kͻ soro.
12.	Nanso wanni ‘Akabah’ kwan no akyi.
13.	Na εdeεn na εbεma wahunu adekorͻ a ‘Akabah’ yε?
14.	Ɛno ne sε wͻbεgyae ͻdͻnkͻ ama wade ne ho.
15.	Anaasε wͻbεma aduane wͻ εkͻm da mu
16.	De ama agyanka a ͻyε obusuani,
17.	Anaasε ohiani a oda mfuturo mu.
18.	Bio, εwͻ sε ͻka nkurͻfoͻ a wͻagye adie ho, na wͻtu wͻn ho fo wͻ ntͻkͻsoͻ ho na wͻtu wͻn ho fo wͻ ahummͻborͻ-yͻho.
19.	Weinom ne nsa nifa nkurͻfoͻ no.
20.	Nanso nkurͻfoͻ a wͻtia Yεn Nsεn-kyerεnneε ahoroͻ no, wͻnom ne nsa benkum nkurͻfoͻ no.
21.	Wͻn so na egya a wͻaboa ano bεforo afa.


91 done


1.	Allah, Ɔdomfoͻ, Mmͻborͻhunufoͻ no din mu.
2.	Meka awia no ne berε a εhyε aseε hyerεn no,
3.	Na Meka bosome no, berε a edi (awia no) akyi,
4.	Na Meka adekyeε berε a eyi n’animuonyam adi no,
5.	Na Meka adesaeε berε a εtwe nkatasoͻ wͻ εso no,
6.	Na Meka εsoro ne deε wͻde yεεeε no,
7.	Na Meka asaase ne ne nterεmu a wͻaterεterε mu no,
8.	Na Meka ͻkra ne ne pε-yͻ a wͻayε no no-
9.	Na Ɔyii no adi kyerεε no, adeε a εyε bͻne ma no ne adeε a εtene ma no -
10.	Esi pi sε, nea ͻtoa ahoteε no so no bεnya nkͻsoͻ,
11.	Na esi pi sε nea ͻbεgu εho fi no nso bεsεe.
12.	Samuud abusua no poo nokorε no εnam wͻn atuateε nti.
13.	Berε a wͻn mu ti-bͻnefoͻ paa no sͻre gyinaaeε no,
14.	Afei Allah Somafoͻ no kaa sε, ‘Monyae Allah yoma-bereε no, na moma ͻnom.’
15.	Nanso wͻpoo no na wͻtwitwaa ne ntini mu bubuu no, enti wͻn Awurade no sεee wͻn pasa-pasa εnam wͻn bͻne nti, na Ɔtwaa wͻn guu fͻm.
16.	Na Ɔnnsuro n’awie-kyire biara.


92 done
1.	Allah, Ɔdomfoͻ, Mmͻborͻhunufoͻ no din mu.
2.	Meka adesaeε, berε a εkata soͻ no!
3.	Na Meka adekyeε berε a εhyerεn no,
4.	Na Meka ͻbarima ne ͻbaa mmͻeε no,
5.	Esi pi sε mo mmͻdenbͻ gu ahoroͻ.
6.	Afei nea ͻyi bi ma na ͻyε ͻteneneeni no,
7.	Na ͻdi deε εyε papa nyinaa ho adanseε na ͻhyε no ma no,
8.	Yεbεtoto ahiadeε biara ama no ayε mmerε ama no.
9.	Mmom nea ͻyε pεpεε na ͻmmfa hwee ho ntεn nti,
10.	Na ͻpo deε εtene no,
11.	Yεbεma ahohiahia-nya ayε mmerε ama no.
12.	Na n’ahonyadeε ho mma no mfasoͻ berε a ͻbεsεe no.
13.	Esi pi sε, εwͻ hͻ ma Yεn sε Yεkyerε kwan;
14.	Na Yεn na Daankwamma ne seisei wiase yi yε Yεn dea.
15.	Enti mebͻ mo kͻkͻ fa Egya-dεreε bi ho.
16.	Obiara nnwura mu gyesε nea ͻyε otirimuͻdenfoͻ paa no,
17.	Ɔno a ͻpo nokorε no na ͻdane n’akyi no.
18.	Mmom ͻteneneeni no deε wͻbεyi no afiri ho,
19.	Nea ͻde n’ahonyadeε ma sε ͻbεnya ahoteε nti no.
20.	Na ͻnne obiara ka wͻ adom bi ho a εsε sε ͻtua ho ka,
21.	Gyesε ode n’ahonyadeε ma sε ͻde rehwehwε anigyeε a efiri n’Awurade, Ɔsorosoroni no hͻ.
22.	Na εnnkyε biara N’ani bεgye ne ho.

93 done
1.	Allah, Ddomfoo, Mmoborohunufoo Q no din mu.
2.	Meka anopa-wia nhyerεnneε no,
3.	Na Meka adesaeε, berε a atae dinn no,
4.	W’Awurade no mpaa w’akyi nanso Ɔnnyii wo mmaae abufuo mu.
5.	Esi pi sε, dͻnhwere biara a edi akyire no yε ma wo kyεn deε edii n’anim no.
6.	Na εnnkyε biara w’Awurade no de bεma wo ama w’ani agye.
7.	Ana Wannhu wo sε woyε agyanka na Ɔmaa wo tenabea?
8.	Na Ɔhunuu wo sε worekyinkyini rehwehwε no na Ɔkyerεε wo kwan baa ne ho.
9.	Na Ɔhunuu wo sε wadi nya, na Ɔyεε wo ͻdefoͻ.
10.	Enti agyanka deε, mma nnhyε ne so,
11.	Na ͻsrε-srεfoͻ deε mma nnte no atua,
12.	Na w’Awurade adorn ahoroͻ no deε, ka to dwa kyerε nnipa nkaeε no.

94 done

1.	Allah, Ɔdomfoͻ, Mmͻborͻhunufoͻ no din mu.
2.	Ana εnnyε Yεn na Yεbuee wo koko mu maa woͻ.
3.	Na Yεayi w’adesoa afiri wo so.
4.	Ɛno na aka kumaa bi ama abu w’akyi mu no.
5.	Na Yεmaa wo din so?
6.	Eti esi pi sε ahogono wͻ ahokyerε akyi.
7.	Esi pi sε ahogono wͻ ahokyerε akyi ampa.
8.	Enti sε wonya wo ho twabea a, bͻ mmͻden di aperedie dendenden.
9.	Na w’Awurade no na dane kͻ Ne hͻ hwehwε no anibere so.

95 done
1.	Allah, Ɔdomfoͻ, Mmͻborͻhunufoͻ no din mu.
2.	Meka Borͻdoma no ne ‘Zεituun’ Ngo-dua no.
3.	Na Meka Bepͻ Sinai.
4.	Na Meka saa Kuro yi, asomdwoeε tenabea no.
5.	Esi pi sε Yεabͻ onipa wͻ adebͻ nhyehyεeε a edi mu paa so.
6.	Afei Yεsan no akyi ba gyinabrε a εwͻ fͻm na εyε foo paa mu.
7.	Gyesε nkurͻfoͻ a wͻgye die na wͻyͻ nnwuma pa no, enti wͻnom deε akatua a enni awieε na wͻbεnya.
8.	Ɛnneε na εdeεn ho na wͻbͻ wo torͻ wͻ wei akyi, εfa Atemmuo no ho.
9.	Ɛnnyε Allah na Ɔyε atemmuafoͻ mu Ɔtemmuafoͻ a Ɔdi mu paa no.

96 done

1.	Allah, Ɔdomfoͻ, Mmͻborͻhunufoͻ no din mu.
2.	Kenkan wͻ w’Awurade no din mu, Nea Ɔbͻͻ adeε no,
3.	Ɔbͻͻ onipa firii toa bi a akyere abͻm fua no mu.
4. Kenkan Na w’Awurade no ne
Animuonyam-hene no.
5. Nea Ɔde twerε-dua kyerεε adeε no.
6.	Ɔkyerεε onipa adeε a na ͻnnim.
7.	Dabida! esi pi sε onipa yε otuatefoo amumuyͻfoͻ,
8.	Efirisε ͻdwene fa ne ho sε ͻde ne ho.
9.	Esi pi sε, w’Awuradehͻ nansankyire no wͻ.
10.	Ana wahunu nea ͻsi kwan no
11.	A ͻsi y'akoa kwan berε a ͻrebͻ mpaeε no?
12.	Yε ahwεyie, sε worebεhunu sε ͻwͻ kwankyerε no so a.
13.	Anaasε ͻkyerεkyerε teneneeyͻ a wobεyε no dεn?
14.	Bio, wasusu ho sε ebia otiafoo no, ͻno mmom na ͻbͻͻ nokorε no trͻ na ͻdanee ne ho kͻͻeε a,
15.	Ana ͻnnhunu sε Allah hunu adeε?
16.	Dabida, sε wannyae a, esi pi sε, Yεbεsͻ ne moma so nwi mu atwe no ase,
17.	Onipa nkontomponi, ͻdebͻneyͻni no moma so nwii.
18.	Ɛnneε ma ͻnfrε n’ahokafoͻ,
19.	Yεn nso Yεbεfrε Yεn soro-abͻfoͻ a wͻtwe aso no ama woato no atwene Amanehunu-Gya mu.
20.	Dabi, nnyae wo ho mma no, mmom brε wo ho ase fa w’anim butu fͻm na twe bεn Nyankopon.

97 d0ne
1.	Allah, Ɔdomfoͻ, Mmͻborͻhunufoͻ no din mu.
2.	Esi pi sε, Yεsane baa fͻm wͻ Hyεbrε Anadwo no mu.
3.	Na εdeεbεn na εbεma wahunu ade-korͻ a Hyεbrε Anadwo no yε?
4.      Hyεbrε Anadwo no di mu kyεn bosome apem.
5.	Emu na soro-abͻfoͻ no ne Honhom no, nam wͻn Awurade ahyεdeε so, de asεm biara sane ba fͻm.
6.	Asomdwoeε - saa na εbεyε mpo kͻpem sε ahomakye bεyi ne ti.


98 done

1.	Allah, Ɔdomfoͻ, Mmͻborͻhunufoͻ no din mu.
2.	Nkurͻfoͻ a wͻyε atiafoͻ no a wͻfiri Nwoma Nkurͻfoͻ no mu ne abosom-somfoͻ no annyae ntiaeε no ara da kͻpem sε nsεnkyerεmu a εda adi baa wͻn mu.
3.	Ɔsomafoͻ bi a ͻfiri Allah hͻ a ͻkenkan Nsεmpa a εho teε.
4.	Emu na nkyerεkyerε a εwͻ hͻ daa wͻ.
5.	Na nkurͻfoͻ a wͻmaa wͻn Nwoma no mu ampaepae kͻpem sε nsεn-kyerεmu a εda adi baa wͻn mu.
6.	Nanso wͻannhyε wͻn biribiara ho ka sε wͻnsom Allah, na wͻni nokorε ma no wͻ sotie mu na wͻnyε pε, na wͻnyͻ Asͻre na wͻntua Zakaat. Na εno ne nkurofoo no a wͻwͻ tenenee kwan so no som.
7.	Ampa ara sε, nkurͻfoͻ a wͻtia a wͻfiri Nwoma no Nkurͻfoͻ mu no, εne abosomsomfoͻ no bεtena Amanehunu-Gya no mu afe bͻͻ. Wͻnom ne bͻne a εwͻ abͻdeε mu.
8.	Ampa ara sε, nkurͻfoͻ a wͻgye die na wͻyͻ nnwuma pa no - wͻnom na wͻdi mu paa wͻ abͻdeε mu.
9.	Wͻnom akatua wͻ wͻn Awurade no hͻ - Daa-mfensaa Turo ahoroͻ no a nsutene pem aseε no mu. Wͻbεtena mu afe bͻͻ. Allah ani agye wͻn ho yie, na wͻn nso ani agye ne no. Wei wͻ hͻ ma nea ͻsuro n’Awurade no.

99 done
1.	Allah, Ɔdomfoͻ, Mmͻborͻhunufoͻ O^à no din mu.
2.	Berε a asaase bεwoso ne wosoͻ den-den no,
3.	Na asaase ayi n’adesoa nyinaa adi no,
4.	Na onipa bεka sε, ‘Ɛdeεn asεm na aka no yi?
5.	Ɛda no na ͻbεbͻ n’amanneε,
6.	Efirisε, w’Awurade na Wayi akyerε no.
7.	Ɛda no na nnipa a wͻabͻ apetee bεfiri adi akuo-akuo ama wͻde wͻn nneyͻeε awie-akyire akyerε wͻn.
8.	Na nea ͻbεyͻ papa te sε awideε aba mu duro bεhunu,
9.	Na nea ͻbεyͻ bͻne te sε awideε aba mu duro nso bεhunu.


100 done
1. Allah, Ɔdomfoͻ, Mmͻborͻhunufoͻ no din mu.
2. Meka akofoo no mponko ahoͻhare-foͻ no hwenemutuo no.
3. Wͻnom a won nan ase tete gya no.
4. Na wͻto hyε atamfo so ahomakye berε no.
5. Na wͻde pagya mfuturo mmurunkum no.
6. Na wode saa-yͻ hyεne atamfo no mfinimfini santene mu no.
7. Ɛsi pi sε, onipa yε boniayε ma n’Awurade;
8. Na esi pi sε, ono ara yε εho dansefoo;
9. Na esi pi sε, ahonyadeε ho dͻ nti ͻyere ne ho dendenden.
10.	Ana onii-korͻ no nnim sε, sε wͻnyane wͻn a wͻwͻ adamena mu no a.
11.	Na sε wͻyi deε εwͻ akoma mu no adi a.
12.	Ɛsi pi sε, wͻn Awurade no, saa da no, bεwͻ nimdeε wͻ wͻn ho a Ɔbεyε Amanebͻfoͻ sε εteε biara?

101 done

1.	Allah, Ɔdomfoͻ, Mmͻborͻhunufoͻ no din mu.
2.	Atowerεnkyεm kεseε no!
3.	Edeεn ne Atowerεnkyεm kεseε no?
4.	Na εdeεn na εbεma wahunu ade-korͻ a Atowerεnkyεm kεseε no yε?
5.	Ɛda no a adasamma bεyε te sε nwenwe-mmoa a wͻabͻ apete no,
6.	Na mmepͻ no bεyε te sε asaawa a wͻatete mu apete.
7.	Ɛnneε, nea ne nsania mu bεyε duro no deε,
8.	Ɔbεnya asetena a anigyeε wͻ mu.
9.	Mmom nea ne nsania mu bεyε hare no deε,
10.	Ne maame bεyε ‘Haawiyah.’
11.	Na εdeεn na εbεma wahunu adekorͻ a εyε?
12.	Ɛyε Egya bi a εredεre huren-huren.



102 done

1.	Allah, Ɔdomfoͻ, Mmͻborͻhunufoͻ no din mu.
2.	Ahonyadeε ho mperesie ne mfompε a εwͻ mo ntεm no ama mo ayε anibugu-soͻ,
3.	Ɛbεkͻ so ara akͻsi sε mobεduru amusieε mpo.
4.	Dabida! εnnkyε biara mobεba abεhunu.
5.	Bio! dabida εnnkyε biara mobεba abεhunu.
6.	Dabida! sε anka monim nimdeε no a esi pi no a,
7.	Esi pi sε, mobεhunu Amanehunu-Gya no wo nkwa yi ara mu.
8.	Afei, sε εteε biara mode ani a esi pie bεhunu no pefee.
9.	Afei, saa da no, wͻbεfrε mo ama moabu ewiase adom ahoroͻ no ho nkonta.

103 done

1.	Allah, Ɔdomfoͻ, Mmͻborͻhunufoͻ no din mu.
2.	Meka mmerε adansedie no,
3.	Ampa ara sε onipa wͻ nyeraeε mu,
4.	Gyesε wͻnom a wͻgye die na wͻyͻ nnwuma pa, na wͻde nokorε tu wͻn ho fo, na wͻtu wͻn ho fo sε wͻnyina pintinn.

104 done

1.	Allah, Ɔdomfoͻ, Mmͻborͻhunufoͻ no din mu.
2.	Nnome nka osekubͻfoͻ, ntwatosofoͻ biara.
3.	Nea ͻboaboa agyapadeε ano na ͻkan no berε bi ne berε bi akyi.
4.	Ɔdwene sε n’agyapadeε no bεma watena hͻ daa a ͻnnwu da.
5.	Dabida, sε εteε biara, wͻbεto no atwene ‘Al-Hutamah’ mu.
6.	Na εdeεn na εbεma wahunu adekorͻ a ‘Al-Hutamah’ yε?
7.	Ɛyε Allah gya awͻasͻ ano,
8.	A εbεhuri wͻ akoma so.
9.	Wͻbεka abua so atia wͻn.
10.	Wͻ amena-kuo a wͻatoatoa-soͻ mu.

105 done

1.	Allah, Ɔdomfoͻ, Mmͻborͻhunufoͻ no din mu.
2.	Ana wonnhunuu sεdeε w’Awurade de yͻͻ Ɔsono Nkurͻfoͻ no?
3.	Ana wamma wͻn pͻ-bͻ no annto amfere ho annyε kwa?
4.	Na Ɔsomaa nnomaa kudͻm baa wͻn so.
5.	Bεdii wͻn afunu, hwetee wͻn nam wͻ kunkum-aboͻ so.
6.	Na wͻde saa yεε wͻn te sε nwura asini-asini a wͻasosͻ adie.

106 done

1.	Allah, Ɔdomfoͻ, Mmͻborͻhunufoͻ no din mu.
2.	Sε wͻbεkyekyere Kurεihy abͻ mu fua.
3.	Ɛne sε wͻbεtu wͻn nkabͻm mpono nti, Yεahyehyε adwadie akwantuo wͻ awͻ-berε ne ahuhuro-berε mu.
4.	Enti ma wͻnsom saa Efie yi Awurade no.
5.	Nea wama wͻadidie atwe wͻn afiri ͻkͻm mu, na Wama wͻn banbͻ afiri suro ho.



107 done


1.	Allah, Ɔdomfoͻ, Mmͻborͻhunufoͻ no din mu.
2.	Ana wahunu nea ͻpo εsom no?
3.	Ɔno ne nea ͻpam agyanka firi hͻ kͻ no.
4.	Na ͻnnkamfo ahiafoͻ aduane-ma no.
5.	Enti nnome nka nkurͻfoͻ a wͻyͻ asͻre no.
6.	Nanso wͻyε nkurͻfoͻ a wͻn adwene nna wͻn Asͻreyͻ soͻ no.
7.	Nkurͻfoͻ no a wͻyͻ yͻkyerε no.
8.	Na wͻkame nnipa firi mfasodeε ketewa bi mpo ho no.

108 done

1.	Allah, Ɔdomfoͻ, Mmͻborͻhunufoͻ 0^î no din mu.
2.	Esi pi sε, Yεama wo papa bebiree.
3.	Enti bͻ mpaeε ma w’Awurade na bͻ afͻreε.
4.	Esi pi sε, wotamfo no, ͻno na ͻnni ͻba.





109 done

1.	Allah, Ɔdomfoͻ, Mmͻborͻhunufoͻ no din mu.
2.	Ka sε, ‘O mo atiafoͻ!
3.	Mennsom adeε a mosom no.
4.	Na mo nso monnsom deε mesom no.
5.	Na memmεsom deε mosom no da.
6.	Na mo nso mommεsom deε mesom no.
7.	Mo som wͻ hͻ ma mo, na me som wͻ hͻ ma me.

110 done

1.	Allah, Ɔdomfoͻ, Mmͻborͻhunufoͻ no din mu.
2.	Berε a Allah mmoa no bεba no, εne nkunimdie no.
3.	Na wobεhunu adasamma sε wͻrewura Allah som no mu akuo-akuo akuo-akuo.
4.	Enti fa w’Awurade no ayεyie tontom no, na hwehwε bͻnefakyε firi ne hͻ. Ampa ara sε Ɔno deε Ɔtaa de ntim-moboro dane ne ho ma.

111 done

1.      Allah, Ɔdomfoͻ, Mmͻborͻhunufoͻ no din mu.
2.	Ɔsεeε nka Abu Lahab* nsa mmienu no, na saa ara na ͻsεeε nka no.
3.	N’ahonyadeε ne deε wanya nyinaa ho mma no mfasoͻ.
4.	Ɛnnkyε biara ͻbεwura egya bi a εyerε gonn mu.
5.	Ɛne ͻbaa a ͻka ne ho no nso, a ͻsoa gya-ntiaa nenam no.
6.	Ne kͻn mu na wͻde kyεnkyεn a wͻakyim no ahorna bεtoͻ.

112 done

1.	Allah, Ɔdomfoͻ, Mmͻborͻhunufoͻ no din mu.
2.	Ka sε, ‘Ɔno ne Allah, Ɔbaako no
3.	Allah, Ɔnntwere biribiara na biri-biara twere no.
4.	Ɔnnwo ba, na obiara nso annwo no.
5.	Na biribiara nnte sε Ɔno ka Ne ho.

113 done

1.      Allah, Ɔdomfoͻ, Mmͻborͻhunufoͻ  no din mu.
2.	Ka sε, Mehwehwε dwanekͻbea wͻ nte-mu Awurade no hͻ,
3.	Firi bͻne a εwͻ deε Wabͻ mu,
4.	Ne bͻne a εwͻ anadwo mu berε a aterεterε no,
5.	Ne bͻne a εwͻ wͻnom a wͻhu (mframa) gu apͻ mu sε wobεsane no ho,
6.	Ne bͻne a εwͻ oniberefoͻ ho, wͻ berε a n‘ani bereε no.


114 done

1.	Allah, Ɔdomfoͻ, Mmͻborͻhunufoͻ  no din mu.
2.	Ka sε, ‘Mehwehwε dwanekͻbea wͻ adasamma Awurade no hͻ
3.	Adasamma Hene no hͻ
4.	Adasamma Nyankopͻn no hͻ
5.	Firi bͻne a εwͻ Ɔdεεdεεfoͻ a ͻbese-bese no ho
6.	Nea ͻbesebese bͻne gu nnipa akoma mu no ho
7.	Firi Gyinn ne Adasamma mu no.